<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="css/reset.css">
    <link rel="stylesheet" href="css/style.css">
    <link rel="stylesheet" href="css/responsive.css">
    <link rel="stylesheet" href="//cdn.web-fonts.ge/fonts/bpg-mrgvlovani-caps/css/bpg-mrgvlovani-caps.min.css">
    <script src="https://code.jquery.com/jquery-3.6.4.js"></script>
    <script>
       jQuery(function($){
        var $navbar = $('header');
        $(window).scroll(function(event){
            var $current = $(this).scrollTop();
            if( $current > 0){
                $navbar.addClass('navbar-color');
            } else{
                $navbar.removeClass('navbar-color');
            }
        });
       });



    </script>
    <title>Abkhazia</title>
</head>
<body>
<header>
    <div class="maindivofheader">
  
  <a href="index.html">  
    <img class="GeoAb" src="img/Screenshot_1.png" alt="georgiaandbkhazia">
  </a>
 
      <div>
        <ul class="ultag">
          <a href="index.html" class="greenli"><li>აფხაზეთის შესახებ</li></a>
          <a href="poem.html" class="whiteli"><li>ლექსი</li></a>
          <a href="game.html" class="whiteli"><li>თამაში</li></a>
      </ul>
      <div class="burger">
        <div id="line1" class="line "></div>
        <div id="line2" class="line "></div>
        <div id="line3" class="line "></div>

      </div>
      </div>
    
   </div>
</header>
 <div class="maindivofsection">  
        <div class="container">
            <img class="abkhaziabackg" src="img/background.jpg" alt="Abkhaziabeauty">

              <div class="abkhaziabeauty">
                <span>სანატრელი აფხაზეთი...</span>
              </div> 
        </div>
        <div class="textdivin">
            <h2>უნახავი მიწის სევდა
            </h2>
          <span>
            ჩემი თაობა ვერ მოესწრო საქართველოს უძველესი კუთხის, ულამაზესი აფხაზეთის ახლოდან ხილვას, მის მიწაზე ფეხის დაგმას. სამაგიეროდ, ჩვენ დღემდე ჩაგვესმის ყურში ტერმინები: დევნილები, იძულებით გადადგილებულები, დაკარგული ტერიტორიები, ოკუპანტები, აფხაზეთის ომი და სხვა..
უფრო ადრეულ წლებში ეს ტერმინების არც ემოციურად არაფრის მთქმელი იყო ჩემთვის და დიდად ვერც მათ მნიშვნელობას ვხვდებოდი...ერთი მახსოვს მხოლოდ, ძალიან პატარა ასაკიდანაც კი , გაზაფხულზე, თბილისის სხვადასხვა უბნებში,როცა გამყიდველების მიერ გასაყიდად გამოტანილი პირველი ყვავილები გამოჩნდებოდნენ, მათ შორის ხშირად ვხედავდი ყვითელი,  პატარა ბურთულებით დახუნძლულ ტოტებს. თვალი ყოველთვის ამ ტოტებისაკენ გამირბოდა, რადგან ამ ბურთულების მოწყვეტა და მათი თამაში მინდებოდა.ეს ჩემეული ემოცია იყო ამ ტოტების დანახვაზე, ხოლო რაც შეეხება დედას, მისგან ყოველ წელს თითქმის ერთიდაიგივეს ვისმენდი -როგორ მიყვარს მიმოზები, სოხუმს მაგონებენ...
პატარაობიდანვე ვიცოდი,რომ დედა სოხუმელი არ იყო, ის თბილისში დაიბადა და გაიზარდა, ოღონდ ვერ ვხვდებოდი მაინდამაინც მიმოზების დანახვაზე სოხუმს რატომ ახსენებდა.ვერ ვხვდებოდი, მაგრამ არც ჩავკითხვივარ, რადგან ჩემს ბავშვურ გონებაში ის ტოტები მაინც სათამაშო ბურთულების გამო უფრო მხიბლავდა.
მე 2008 წელს დავიბადე, ოქტომბრის 2 რიცხვში, როცა აგვისტოს ომი სულ ცოტა ხნის დამთავრებული იყო ჩემს ქვეყანაში... ძალიან პატარა წლებში არც ომების შესახებ ვიცოდი არაფერი,ან რატომ უნდა  ბავშვს მცოდნოდა ომის სისასტიკე?! 
მას შემდეგ რაც სკოლაში შევედი და წლების გასვლასთან ერთად, კლასიდან კლასში გადასული, უფრო ინფორმირებული ვხდებოდი ჩემი ქვეყნის წარსულსა და ისტორიაზე. თანდათან  ჩემს გონებას უფრო შეეხო აფხაზეთისა და სამაჩაბლოს ომების შესახებ ისტორიები, კლასელებიც კი მყვანან, რომლებიც აფხაზეთიდან იძულებით დევნილები არიან.ისინიც ვერ მოესწრნენ ომს, თუმცა მათ ოჯახებში ომის ტკივილი წლებმა ვერ გაანელა.ან რა გაანელებს იმ ტკივილს, როცა  შენი ოჯახის წევრის შავ ჩარჩოში ჩასმულ სურათს დღემდე დასტირიან მათი მშობლები, ბებია-ბაბუები, როცა მხოლოდ სურათით ნახულობ თუ   სად უნდა გაზრდილიყავი, სად იქნებოდა შენი ეზო, შენი სახლ-კარი, სად ირბენდა შენი ძაღლი, სად,რომელ ხესთან ეთამაშებოდი შენს მეზობელ მეგობრებს დახუჭობანას. სამაგიეროდ,იმავე ეზოში შენი მამის, ბიძის, დედის ან ვინმე ახლობლის ახალგაზრდობის, ბავშვობის სურათებიც კი აქვს შემორჩენილი ბებოს და ვერ ხვდები, რას უფრო მეტად ეფერება იგი, თავისი შვილების ბავშვობას თუ მის სიმწრით დატოვებულ სახლ-კარს.
ასე შემოვიდა აფხაზეთი ჩემს ცნობიერებაში..ის წაგვართვეს,მოგვგლიჯეს,ლამაზი ასულივით გაიტაცეს და დღემდე ცრემლი არ შეუშრეს ამ ასულის პატრონებს. მარტო ცრემლს ვინ ჩივის, პირტიტველა ბიჭების სისხლით გაჟღენთეს აფხაზეთის მიწა. უფრო მოზრდილ წლებში, როცა დედა აფხაზეთის ომზე მიყვებოდა,  ასე მითხრა-ისეთი სისხლისღვრა დატრიალდა აფხაზეთში, იმდენი ახალგაზრდის  და სხვა თაობის წარმომადგენლების სისხლი დაიღვარა, ასე მგონია, იმ წლებში აფხაზეთში ყველა მცენარე მხოლოდ სისხლისფრად ჰყვაოდაო...მერე ის ყვითელბურთებიანი ტოტებიც გავახსენე დედას...სულ სოხუმს რატომ ახსენებდი მათ დანახვაზე-თქო?! მე ნანახი მაქვს მიმოზების ყვავილობა სოხუმშიო-მხოლოდ ეს მიპასუხა.
ისტორიის გაკვეთილებზე ხომ მსოფლიო ისტორიის ,სხვადასხვა პერიოდის ომებზე უამრავი ინფორმაცია მივიღეთ და შევისწავლეთ.აღარც ასაკი მაქვს ისეთი პატარა ომის საშინელების სიმძაფრეს ვერ ვხვდებოდე, მითუმეტესს, როცა  დღესაც ომშია გახვეული უკრაინა. ომმა და ომის შედეგებმა უკვე სხვაგვარად შემახედა ყველაფერს. თურმე მაშინ აფხაზეთში, პატარებს კი არ ესაუბრებოდნენ ომზე, არამედ თურმე მაშინ მათ თავად გამოსცადეს ის სისასტიკე-სახლებიდან გამოყრა, ტყვიების ზუზუნი, ირგვლივ მხოლოდ ტირილი, გოდება, თვალცრემლიანი დედა ან ბებია, მერე დედაზე აკრული უსაშველო, დაუმთვრებელი გზა სიცივესა და შიმშილში, თვალების ცეცებით მამის ძებნა ამდენ უცხო ხალხში, თან თვალწინ რომ გიტრიალებს სახლში მიყრილი შენი სათამაშოები, არავინ რომ არ წამოგიღო..ებრძვი ამ ყველაფერს შენს ბავშვურ გონებაში, თან ძილი გერევა და მაინც დაცულად გრძნობ თავს დედის ხელში...
თურმე ეს ყველაფერი ბავშვებსაც გადაუტანიათ, მაშინ როდესაც მე და სხვა ჩემს თანატოლებს, ჩვენი მშობლები  ბავშვობაში მხოლოდ კეთილ ზღაპრებზე გვესაუბრებოდნენ, ლამაზ ადგილებში დავყავდით და ლამაზად შეფუთულ ტკბილეულებს არჩევდნენ ჩვენთვის.
ომმა დაგვაშორა აფხაზეთს..ახლა იქ ის ხალხი ცხოვრობს, რომლებსაც ახლანდელი დევნილები თავიანთი ეზოს ხილს მიუგებებდნენ ხოლმე, ახლადგამომცხვარს ცხლად გადაურბენინებდნენ სანამ გაცივდებოდა, რომელ ხალხთან ერთადაც ასაფლავებდნენ მიცვალებულებს. ერთის ჭირიც საერთო ჭირი იყო, ხოლო ქორწილებში ერთად ლოცავდნენ ნეფე-პატარძალს. იმ მიტოვებულ სახლებში მიყრილი სათამაშოებითაც კი ერთად თამაშობდნენ ქართველ-აფხაზთა შვილებიც.
ახლა ის ხალხი-აფხაზები გაღმა ნაპირს არიან და გამოღმა გამოხედვაც კი უჭირთ თითქოს..არადა როგორ გინდა ქართულ მიწას შეელიო?! ათეული წლები გავიდა და მანძილი არ ცოტავდება ამ ორ ხალხს შორის...
მე არ მინახავს აფხაზეთი,ის ჩემთვის უნახავი ქართული მიწაა...არც არსაიდან ჩანს საშუალება,ვინც ან რა ძალაც ამ მიწას მაჩვენებს...მე ხომ ვიცი, იქაც  ჩემს თანატოლებს ჩვენი მსგავსი ინტერესები აქვთ, ჩვენნაირად ჯიუტობენ, ხან აბრაზებენ მშობლებს, ხან უჯერებენ ,ხან სწავლობენ გაკვეთილებს, ხან მოხერხებულად იგონებენ მიზეზებს თავის დასაძვრენად, სულ თან აქვთ ტელეფონი და ეს სულ ხდება მიზეზი მშობლების მხრიდან საყვედურისა. ზოგი  სპორტითაა დაკავებული, ზოგი კომპიუტერული თამაშებით ებრძვის მეგობარს.. დიახ, ჩვენნაირი თანატოლები, თითქმის ერთნაირი ჩაცმის სტილით, ყურებში სასმენებით, ვისმენთ ამ თაობის ყველაზე პოპულარულ მუსიკებს..
როგორ ვგავართ ერთმანეთს გაღმა და გამოღმა ნაპირელი ახალი თაობები და მაინც  რა ვერ გვაახლოვებს ერთმანეთთან?! ჩვენ გავედით მსოფლიოს უამრავ ქვეყანაში, ჩვენთან ჩამოვიდნენ მსოფლიოს  უამრავი კუთხის წარმომადგენლები,თითქოს უფრო დაპატარავდა მსოფლიო,უფრო დაუახლოვდა სხვადასხვა ქვეყნის საზღვრები ერთმანეთს და ჩვენ შორის მანძილი რატომ დარჩა ასე უსაშველოდ შორი?!
ჩემი ამ პროექტში ჩართულობა სწორედ ამ ფიქრებმა გამაბედინა...ის მიმოზები გამახსენდა,დედაჩემს სოხუმს რომ აგონებდა,ამიტომ ხატვაც ვცადე,თუმცა დიდი მხატვრული მონაცემები თითქოს არც კი მაქვს.მერე ლექსიც დავწერე იმ უნახავ მიწაზე,მერე რა თუ მაღალი პოეზიის შედევრი არ იქნება  და კომპიუტერულ უნარებს ახლადდაუფლებულმა, ჩემეული თამაშის შექმნაც გადავწყვიტე..თამაშით მაინც ხომ მივალ აფხაზეთამდე.ხოდა ითამაშებენ ამ თამაშს სხვებიც,მათი გზაც აფხაზეთამდე იქნება ვირტუალურად, მაგრამ მერე სინამდვილეშიც მოინდომებენ იმ მიწის ნახვას და ამისთვის უფრო გონივრულ გზებს გამოვნახავთ.
იმ გაღმა ნაპირიდანაც გამოაპარებენ თვალს ჩვენკენ,ახლა ისინი გამოაგზავნიან ვირტუალურ ცხენოსანს ჩვენსკენ, ოღონდ არა ბრძოლით და სისხლისღვრით, არამედ თამაშით.. შევევეჩვევით ორივე მხარე ერთმანეთისკენ სიარულს და მერე ერთ დღეს სულ დაპატარავდება ჩვენს შორის მანძილი, ჩვენი თაობა აუცილებლად იზამს ამას!!  ჩვენ ერთმანეთის ენასაც ვისწავლით,ინგლისურზე და სხვა ენაზე უფრო კარგად, ჩვენ ერთმანეთის ანდაზებსაც გავცვლით ერთმანეთში, ბევრ რამეში დავიწყებთ საერთოს მოძებნას...ხო კიდევ, მიმოზებსაც წამოგვიღებენ გაღმანაპირელები, გამოღმა ნაპირზე გახარებულ მიმოზებს რომ შეადარონ. ჩვენ აუცილებლად დავუბრუნდებით ერთმანეთს!

          </span>
          <p>
            გიორგი ვაწაძე
          <br>  79-ე საჯარო სკოლა
           <br> მე-9 კლასი

          </p>
        </div>
   


 
    
 </div>
 <div class="someimages">
    <div class="someimagesdiv">
        <img class="abkhimage1" src="img/abkhaziimage1.jpg" alt="image1">
        <img src="img/abkhaziimage2.jpg" alt="image2">
    </div>
    <div class="someimagesdiv">
        <img src="img/abkhaziiimage3.jpg" alt="abkhaziiimage3">
        <img src="img/abkhaziiimage4.jpg" alt="abkhaziiimage4">


    </div>
     


 </div>

 <div class="Proverbs">
  <img src="img/proverbs.png" alt="proverbs">
 </div>
 <div class="teeextdiv">
  <h2>ღვთაეაბათა მსგავსება ქართულ-აფხაზურ
    მითოლოგიასა და ტრადიციებში.
    </h2>
  <span>
    ჩემთვის ძალიან საინტერესო აღმოჩნდა,როცა ცნობებს ვეძებდი  აფხაზური დღესასწაულების შესახებ და აღმოვაჩინე,რომ 14 იანვარი აფხაზურ კალენდარში ოფიციალური დასვენების დღეა.აფხაზეთში ეს არის წარმართული აჟირნიხუა – ითარგმნება, როგორც „მჭედლობის დღესასწაული“ და ნიშნავს – მსოფლიოს შექმნის (ან განახლების) დღესასწაულს.
როგორც მკვლევარები ყვებიან,  „აჟირნიხუას“ ისტორია ბრინჯაოს და სპილენძის ხანიდან მოდის და ოდესღაც სამჭედლო საქმესთან, მეტალურგიასა და მათთან დაკავშირებულ რელიგიურ კულტებთან და ადათებთან იყო დაკავშირებული.
აჟირნიხუას მზის ჩასვლისას ატარებენ, როდესაც მთელი ოჯახი, დიასახლისის და ოჯახის რძლების გარდა, მიდიან სამჭედლოსკენ. ოჯახის უფროსი წევრი წარმოთქვამს ლოცვას და მიმართავს ღვთაებას. მანამდე კი მთელი ოჯახი ემზადება ტრადიციული რიტუალისთვის. აფხაზებს ოდითგანვე სჯეროდათ სამჭედლოს მაგიური ძალის, გამომდინარე იქიდან, რომ ოჯახურ მეურნეობაში და ნადირობისას გამოსაყენებელი საგნები, სწორედ სამჭედლოში მზადდებოდა.
საინტერესოა კითხვა,რატომ სამჭედლო? შესაძლებელია ვივარაუდოთ,რომ  როდესაც ქვის ხანიდან ბრინჯაოსაში გადავიდა სამყარო – რკინის მფლობელი მნიშვნელოვან ადამიანად მიიჩნეოდა. ის კი, ვინც მისგან შრომისა და საბრძოლო აღჭურვილობას ქმნიდა – ამასთან ერთად, მიახლოებული იყო უზენაესთან. ძველ დროში, მჭედლობა დიდ წარმატებად მიიჩნეოდა და მთელი ოჯახის სიამაყედ ითვლებოდა.
ყველაზე საინტერესო არის ის, რომ ღვთაება  შაშვ-ი , (აფხაზურად Шьашә) სწორედ მჭედლობის მფარველი ღვთაებაა, რომელიც სამჭედლო საქმის გამომგონებლად და ამ ხელობის ადამიანებისთვის გადამცემად ითვლება .
აღმოჩნდა,რომ მჭედლობის ღმერთი სვანურ მითოლოგიაში გვყოლია და იგი იწოდება,როგორც შავხანი,იგივე შავაანი.
სვანური მითოლოგიის მიხედვით შავხანი  კოჭლია  მას  როცა სამჭედლოში ეძინა, ერთმა დევმა გრდემლი გადააბრუნა, მძინარე შავხანს მარჯვენა თეძოზე დასცა და დააკოჭლა.
რაც შეეხება აფხაზური მითოლოგიის ღვთაებას შაშვ-ს, ზოგიერთი გადმოცემით, იგი ცალთვალაა.
სვანური მითოლოგიის ღვთაების -შავხანისადმი მიძღვნილი რაიმე დღესასწაული თუ კიდევაა შემორჩენილი სვანეთში,ეს არსად არ ჩანს,თუმცა საყურადღებო იყო ის,რომ აფხაზებსა და სვანებს მჭედლობის ღმერთი ჰყოლიათ და თითქოს მათი სახელებიც ფონეტიკურადაც უახლოვდებიან ერთმანეთს. 

  </span>

 </div>
<footer>
 <span>Created by :  <a target="_blank" href="https://www.facebook.com/profile.php?id=100090840501131"> {George Vawadze}</a> </span>


</footer>



  
<script src="index.js"></script>
<script src="burger.js"></script>
</body>
</html>